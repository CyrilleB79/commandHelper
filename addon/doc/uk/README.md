# Помічник для команд 
Додаток для NVDA, який надає альтернативний метод виконання сценаріїв для людей, яким важко натискати складні комбінації клавіш. 

### ВИКОРИСТАННЯ 

Спочатку необхідно налаштувати метод виклику помічника. Гарячі клавіші можна призначити у налаштуваннях NVDA> Жести вводу. Ви також можете налаштувати клавішу активації в налаштуваннях додатка (див. нижче).

Коли помічник активовано, активується шар команд клавіатури з такими параметрами: 

* Стрілки вправо або вліво для вибору категорії. 
* Стрілки вгору або вниз для вибору команди з вибраної категорії. 
* Пробіл для застосування голосового фільтра. 
* Enter для активації команди. 
* Shift+enter активовує команду швидкого подвійного натискання. 
* Control+enter активовує команду швидкого потрійного натискання. 
* Будь-яка літера A-Z для переходу до категорії з цією початковою літерою. 
* F1 оголошує жест, що відповідає вибраній команді. 
* Escape закриває помічник і відновлює нормальну роботу клавіатури. 

### Налаштування 

Комбінацію для активації помічника команд можна змінити в налаштуваннях NVDA > Жести вводу. 



Деякі інші клавіші можна налаштувати в налаштуваннях NVDA > Параметри > Налаштування > Помічник для команд. 

* Увімкнути / вимкнути використання клавіші control для активації помічника команд. 
* Вибрати клавішу виходу з помічника. 
* Вибрати клавішу, щоб оголосити жест, пов'язаний з командою. 
* Активація/деактивація роботи з помічником через цифрову клавіатуру. 


#### Використання клавіші Control для активації помічника 

Якщо цю функцію активовано, помічник активується п'ятьма поспіль натисканнями клавіші control. Це корисно для людей, яким важко натискати комбінації кількох клавіш одночасно. Однак іноді це може призвести до ненавмисної активації помічника, коли ви натискаєте клавішу Control для інших цілей, наприклад Control + C і Control + V для копіювання та вставки. Щоб уникнути цього, необхідно зменшити швидкість повторення клавіатури. Це налаштовується на панелі керування Windows. У діалозі налаштувань додатка є кнопка, натиснувши її, ви перейдете безпосередньо до панелі. Її також можна відкрити, натиснувши клавіші Windows + R і ввівши control.exe keyboard у полі «Виконати» у Windows. У повзунку «Частота повторення» необхідно встановити якомога менше значення. Встановлюючи його на нуль, ви гарантуєте, що у вас не виникне проблем, але активація помічника перестане працювати утриманням клавіші control, що може бути незручно для деяких користувачів із обмеженою рухливістю, яким важко повторювати швидкі натискання клавіш і їм краще запускати помічник у такий спосіб. Універсального способу не існує, кожен користувач повинен знайти таку конфігурацію, яка найбільше буде підходити його потребам. 

#### Цифрова клавіатура

Якщо цей параметр увімкнено, помічник можна використовувати з цифровими клавішами клавіатури. 

* 4 і 6, для вибору категорії. 
* 2 і 8, для вибору команди з вибраної категорії. 
* 5, повідомляє про жест, який відповідає обраній команді. 
* Enter, для активації команди. 
* Плюс  активовує команду швидкого подвійного натискання. 
* Мінус  активовує команду швидкого потрійного натискання. 
* Деліт закриває помічник і відновлює нормальну роботу клавіатури. 

#### Голосовий фільтр
 
У віртуальному меню натисніть пробіл і говоріть у мікрофон. У меню відображатимуться лише ті команди, які відповідають вимовленим словам. Якщо результат незадовільний, знову натисніть пробіл, щоб виконати інший пошук, або натисніть escape, щоб повернутися до головного меню.
 
для роботи цієї функції потрібне підключення до Інтернету.

Примітка сумісності: Додаток готовий працювати з попередніми версіями NVDA. Найстаріша з протестованих версій – 2018.1, але він має працювати і з більш старими версіями. Тим не менш, у майбутньому не надаватиметься підтримка для специфічних проблем, які можуть виникнути в цих версіях. 